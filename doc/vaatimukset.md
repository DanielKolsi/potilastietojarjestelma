# Kilpailutuksen periaatteet
- Terveydenhuoltojärjestelmän uudistusprojekti on jaettava monelle riippumattomalle toimittajalle riskien vähentämiseksi. Osaprojektit mahdollistavat ja osoittavat kokonaisjärjestelmän yhteensopivuuden ja laajennettavuuden. Yksikään osaprojekti ei saa arvoltaan ylittää kymmentä miljoonaa euroa.
- Kokonais- ja osaprojektien jatkokehitys ja ylläpito kilpailutetaan erikseen.

# Vaatimukset toimittajille
- Ohjelmistonkehitys on tehtävä agile metodologialla, kuten Scrum. Tarjoajan on esitettävä referenssit vähintään viidestä agile-metodologialla toteutetusta aiemmasta projektista, joista yhden on oltava samassa mittakaavassa, viimeisen viiden vuoden ajalta. Tarjoukseen on sisällytettävä kuvaus käytettävästä metodologiasta.
- Omistusoikeudet toteutettuun ohjelmistoon ja kaikkiin sen osiin, poislukien muokkaamattomat valmiskomponentit, pitää siirtää tilaajalle.
- Käytetyissä valmiskomponenteissa on suosittava ensisijaisesti avoimen lähdekoodin komponentteja.
- Ohjelmistokehitys on soveltuvin osin tehtävä käyttäen hyväksi avointa ja julkista ohjelmistokehitys- ja versionhallintapalvelua, kuten GitHub. Tarjoukseen on sisällytettävä kuvaus siitä miten kolmansien osapuolten ilmoittamat virheet otetaan vastaan ja korjataan ohjelmistokehitysprosessissa. Tarjoukseen on sisällytettävä kuvaus siitä miten tällä tavalla taataan ohjelmistonkehityksen läpinäkyvyys ja laatu.
- Toteutettu ohjelmisto on lisensoitava soveltuvin osin GPL tai LGPL lisensseillä.
- Tarjouksen hinnoittelu on tehtävä hinta/iteraatio periaatteella. Ohjelmistokehitystiimit on määriteltävä tarjouksessa, ja kehittäjien ansioluettelot liitetään tarjoukseen.
- Tarjoukseen sisällytetään alustava arvio tarvittavien iteraatioiden määrästä. Asiakkaalla on vapaus tehdä muutoksia ohjelmiston vaatimuksiin myös myöhäisessä ohjelmistonkehityksen vaiheessa Agile-periaatteiden mukaisesti, jolloin iteraatiokierroksia tehdään lisää tarvittava määrä kunnes vaatimukset on täytetty. Asiakkaalla on vapaus lopettaa projekti mihin tahansa iteraatioon.
